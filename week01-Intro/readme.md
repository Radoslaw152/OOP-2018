# Задача 1
Да се напише програма, която прочита от клавиатурата цяло неотрицателно число n≤100 и след това въвежда масив от n цели числа. Програмата да извежда текста “yes”, ако въведените числа образуват редица „трион“ и “no” — в противен случай. Редица „трион“ наричаме последователност, за която е вярно, че a1 < a2 > a3 < a4 … или a1 > a2 < a3 > a4 … На екрана да не се извежда нищо друго освен текста “yes” или “no”.

|Вход|Изход  |
|--|--|
| 6 <br/>5 2 4 2 10 8| Yes|
| 5 <br/>1 3 2 7 6 | Yes|
| 4 <br/>1 2 3 2|No
> Бях объркал последният пример, поправено е вече 

# Задача 2 
Нека е дадена правоъгълна матрица (a)MxN с елементи цели числа от тип int, където 1  ≤ M, N ≤ 100. Елемента ai,j наричаме “дупка”, ако стойността му е по-малка от стойностите на всички негови съседи в матрицата, като “съсед” е елемент, стоящ непосредствено до ai,j, включително и по диагонал (един елемент може да има до 8 съседа). Да се напише програма, която:

Въвежда от стандартния вход числата M и N, последвани от MxN числа от тип int, преставляващи последователните елементи на матрицата (a)MxN по редове. Всички числа от входа са разделени с интервали, нови редове или табулации.
Извежда на екрана единствено цяло число (без нов ред), представляващо броя на всички дупки в матрицата (a)MxN.
Решението на задачата трябва да е разделено по подходящ начин в няколко функции.

|Вход|Изход  |
|--|--|
| 3 4 <br/> **0** 1 **0** 5<br/> 3 5 4 3<br/> 4 **2** 6 7 | 3

> Дупките са с удебелен шрифт

# Задача 3
Да се реализират функциите, вградени в библиотеката cstring
- strlen - връща размера на дадена дума
- strcpy - копиране на даден стринг в друг
- strcat - конкатенация на два стринга - резултата се записва в първия стринг
- strcmp - сравнява два дадени стринга лексикографски
  
# Задача 4
Реализирайте функция със следния прототип: char* replaceAll(const char* text, const char* what, const char* with); Която в подаден символен низ заменя всяко срещане на определена последователност от символи с друга. Функцията трябва да връща резултата като динамично заделен символен низ с точната дължина на резултатния стринг. Покажете използването на функцията в кратка програма.

# Задача 5 - с повишена трудност
Да се напише програма, която прочита от клавиатурата цяло, положително число n≤500 следвано от символен низ с точно n символа. След това тя трябва да извежда на екрана различните думи от низа, по една на ред, подредени лексикографски започвайки от най-голямата. Всяка памет, която програмата използва, трябва да е динамично заделена с точния размер. Забранено е използването на библиотеки, различни от iostream. Приемаме, че думите са съставени само от малки и главни латински букви, а всички останали символи считаме за разделители между тях. При лексикографската наредба да се използва стандартната подредба между буквите, като не се прави разлика между малки и главни букви. При сравнението за равенство също не отчитайте разлика между големи и малки букви.


|Вход|Изход  |
|--|--|
| 65 <br/> Here is a quick test-the quick brown fox jumps over the lazy dog!| the<br/> test <br/> quick <br/> over <br/>lazy<br/>jump<br/>is<br/>Here<br/>fox<br/>dog<br/>brown <br/>a|
